# Obligatorisk oppgave 2 

## Deloppgave 1 - Prosjekt og prosjektstruktur 

**Hvordan fungerer rollene i teamet? Trenger dere å oppdatere hvem som er teamlead eller kundekontakt?**
Vi føler at rollene vi har i teamet fungerer veldig bra så langt. Alle har noe å gjøre og er fornøyd med deres roller. Vi føler ikke at vi trenger å oppdatere hvem som er teamleder, kundekontakt osv. 

**Trenger dere andre roller?**
Så langt har vi ikke sett noe behov for flere roller i teamet. Alle deltar i de ulike oppgavene, men hver person har ansvar for hvert sitt område. 


**Skriv ned noen linjer om hva de ulike rollene faktisk innebærer for dere. Er det noen erfaringer enten team-messig eller mtp prosjektmetodikk som er verdt å nevne? Synes teamet at de valgene dere har tatt er gode? Hvis ikke, hva kan dere gjøre annerledes for å forbedre måten teamet fungerer på?** 


Som teamleder har du som hovedansvar å sørge for at prosjektet blir gjort og at alle deltar. Det er de som skal avtale møter, fordele oppgaver og høre alle. Vi er litt usikre på hva kundekontakt innebærer så langt, men vi vil tro denne rollen skal representere vårt team for kunden og være en god kommunikasjon mellom kunde og vårt team. Coach har ansvar for at alle får både god og konstruktiv tilbakemelding. Vegard har som ansvar for å skrive møtereferat. Denne rollen innebærer at man har deltatt under møte og fått med seg hva som har blitt gjort og hva som er planene videre slik at det kan skrives i referatet. Å ha ansvar for kodestruktur innebærer å ha en oversikt over koden og hvilke avgjørelser vi tar om hvordan vi skriver kode. 

Med tanke på prosjektmetodikk så bruker vi ikke project boardet aktivt, dette er nok noe som hadde hjulpet oss videre med planleggingen.  

Ingen på teamet har erfaring med å jobbe med et kode prosjekt i et team før, så alle er litt usikre når det gjelder hvordan vi skal arbeide. Valgene vi har gjort som team har så langt funket bra, vi er enige og får gjort det vi ønsker. Det vi har oppdaget er at vi er litt dårlig på å kommunisere utenom gruppetimene. For å forbedre dette skal vi være mer åpen for å stille spørsmål og snakke mer med gruppen.   


**Hvordan er gruppedynamikken?**
Gruppedynamikken fungerer stort sett bra og alle føler at de kan si sine meninger og ingen føler seg utenfor. Som sagt så trenger vi å bli bedre på dette med kommunikasjon, men det er åpent for at alle kan komme med ideer og forslag til hvordan vi kan løse ulike oppgaver. Så langt ser vi at når det gjelder kode kunnskaper så er det kun Johan på teamet som er komfortable nok med java til å skrive på egenhånd. Vi andre er ikke like god der og må google og lese mye før vi får gjort noe. Derfor går selve kodingen av prosjektet ganske sakte fremover. Peter innrømmer selv at han kan bli bedre på å gi mere konkrete oppgaver til de andre gruppemedlemmene, slik at samarbeidet og selve oppgaven kan bli bedre. Akkurat nå er det litt framdrift, men det går tregt hovedsakelig fordi vi sliter med hva hva og hvordan vi skal gjøre ting, og da er det kanskje ekstra viktig med godt samarbeid. 
 


**Hvordan fungerer kommunikasjonen for dere?**  
Kommunikasjonen kan vi bli bedre på. Vi har tatt i bruk både slack og har en facebook chat. I facebook chatten skrives det ting som haster da ikke alle får varsler fra Slack. Eksempelvis ved forrige innlevering tok vi i bruk facebook chatten for å passe på at vi fikk levert innen tidsfristen og fulgte alle innleveringskrav. Da noen gruppemedlemmer har møttes så har vi vært dårlig på å gi en oppdatering på hva som ble gjort under møtet og hva vi ikke fikk til. Så kommunikasjon er nok det som så langt fungerer dårligst i teamet. Dette er dumt da dette er en av de viktigste faktorene for at gruppen skal fungere bra. 

Ellers møtes vi alltid én gang i uken på gruppetimer, og prøver å møtes enten etter denne timen eller eventuelt dagen etter. Vi har selvfølgelig alle forskjellige timeplaner, men prøver å sette opp møter når alle kan. Under Wiki på vårt repository roborockers på git skiver vi møtereferat og her blir det illustrert hvor mange ganger vi har hatt møter. I den siste uken har det vært flere møter enn ellers, da vi har sett behov for å jobbe mer sammen slik at vi kan bidra til hverandre og få en best mulig oppgave. 


**Gjør et kort retrospektiv hvor dere vurderer hva dere har klart til nå, og hva som kan forbedres. Dette skal handle om prosjektstruktur, ikke kode. Dere kan selvsagt diskutere kode, men dette handler ikke om feilretting, men om hvordan man jobber og kommuniserer.** 
Vi vil ærlig si at vi ikke har kommet så langt som vi skulle ønske. Vi har blitt enige om hvordan vi har lyst å løse oppgaven og hvilke elementer vi tenker er viktigste å inkludere. Vi har også begynt å snakke om hvordan vi skal løse ulike utfordringer som vegger, spillere og layout av selve spillet. Det som bør forbedres er at vi bør lage en langsiktig plan over hva vi ønsker å få gjort til hvert møte og hvilke mål vi skal oppnå til hvilke tid. Dette kan vi gjøre ved å ta mer i bruk Kaban oversikten. 

Selv om vi snakker mye om hvordan vi har lyst å bygge opp spillet med kode, så er det kun Johan som får gjort noe på den delen. Resten av teamet bidrar og deltar godt der, men er ikke god nok til å skrive noe særlig kode selv. 


**Under vurdering vil det vektlegges at alle bidrar til kodebasen. Hvis det er stor forskjell i hvem som committer, må dere legge ved en kort forklaring for hvorfor det er sånn. Husk å committe alt. (Også designfiler)** 
Så langt i prosjektet er det kun Peter, Johan, Anna og Vegard som har committet. Johan og Peter i form av kode, og resten mer relevant til første innlevering. Øystein har ikke committet da han har jobbet sammen med Vegard. Videre da vi skal jobbe mer med kode delen av spillet vil vi fordele oppgaver der alle gjør litt selv og committer dette. Vi bidrar alle til kodebasen, men vi får ikke skrevet mye kode i løpet av de dagene vi møtes. Dette er nok fordi de fleste av oss bruker ganske lang tid på å skjønne og å sette seg inn i koden som allerede er der. Vi føler selv at vi kommenterer comittene bra, slik at det blir en god oversikt både for oss og for dere som skal rette. 


**Referat fra møter siden forrige leveranse skal legges ved.** 
Møtereferat finner du på wiki siden til Roborockers på Github. Her er møtene inndelt etter hver uke, om vi har hatt flere møter den uken ligger de på samme siden med dato.


**Bli enige om maks tre forbedringspunkter fra retrospektivet, som skal følges opp under neste sprint.**
Det viktigste forbedringspunktet er å bli bedre på kommunikasjon om hva som har blitt gjort og eventuelt hva de ikke fikk til om noen av medlemmene har jobbet sammen og andre ikke har kunnet/har hatt tid til å møtes da. Da vet vi mer hvor vi er i prosjektet og det blir lettere å begynne igjen neste møte for vi trenger dermed ikke å bruke tid på å finne ut hva som har blitt gjort og ikke gjort. 


## Deloppgave 2 - Krav 
**For hvert krav dere jobber med, må dere lage 1) ordentlige brukerhistorier, 2) akseptansekriterier og 3) arbeidsoppgaver. Husk at akseptansekriterier ofte skrives mer eller mindre som tester**

Vi har prøvd å legge inn kravene våres som issues, men vi er fortsatt ny til dette og prøver oss frem til å se om vi synes dette er en bra metode å bruke. 

Vi har lagt inn 5 krav som issues for denne gangen:
lage flagg
Gjennomføre en runde
Spillerbevegelse/funksjoner
Kort
Legge til vegger - funksjoner

Vi begynte først med å ha mange planer om hva vi ville få gjort i denne omgang, men mye av det var urealistisk mtp. hvor langt vi var kommet forrige gang. Men vi har til tross for det fått gjort den del. Vi har laget en Player klasse som har fått diverse funksjoner, men ingenting som er grafisk synlig enda.

Vi har komt godt i gang med å lage en meny skjerm, men denne er ikke helt funksjonell enda. Det som mangler er at når man trykket på play knappen, så skal spillbrettet åpne seg. 



**Forklar kort hvordan dere har prioritert oppgavene fremover**
Til første leveranse hadde vi kun en GameGraphics klasse og en main klasse. Vi fikk tilbakemelding at dette bør adskilles i mindre og mer sammenslåtte klasser. Målet vårt med denne leveransen er å adskille dette mer så man får mer spesifikke klasser, og videreutvikle spillet. Det først vi gjorde med dette var å skille disse med å lage en Player klasse og en Dircetion klasse. Vi har planer om å gjøre det mulig å dele ut kort, og definere reglene med disse kortene. 


**Forklar kort hvilke hovedkrav dere anser som en del av MVP og hvorfor. Hvis det er gjort endringer i rekkefølge utfra hva som er gitt fra kunde, hvorfor er dette gjort?**

Vi anser det å få til brett med en spiller som kan bevege seg og følge programkort for å kunne ta flagg for så å være i stand til å vinne spillet som en del av MVP. Dette er fordi vi føler det er minimumskrav for å kunne gå ut i produksjon og det er rett og slett ikke et ordentlig produkt om ikke. For full suksess trenger vi mer funksjonalitet som flere spillere osv. Vi tenker at det å få til at fler enn en spiller kan spille etter at vi har fått til programkort, flagg, spiller og brett vil øke suksessen til produktet vårt ytterligere.

**Oppdater hvilke krav dere har prioritert, hvor langt dere har kommet og hva dere har gjort siden forrige gang.**
Fra sist gang hadde vi så vidt fått til den tutorialen med å få inn et map og en player som kunne bevege seg. Vi har nå kommet relativt godt i gang med bevegelseskortene og kortstokk for dem. 

Husk å skrive hvilke bugs som finnes i de kravene dere har utført (dersom det finnes bugs).


Kravlista er lang, men det er ikke nødvendig å levere på alle kravene hvis det ikke er realistisk. Det er viktigere at de oppgavene som er utført holder høy kvalitet. Utførte oppgaver skal være ferdige.

## Deloppgave 3 - Kode 


**Kodekvalitet og testdekning vektlegges. Merk at testene dere skriver skal brukes i produktet. Det kan være smart å skrive manuelle tester for å teste det som er grafisk.**

Løsningen for retning er på ingen måte ideell. Det ser ut til at det fungerer som ønsket, men det burde være mulig å gjøre implementasjonen adskillig penere med en bedre implementasjon av enum. Det er noe vi har til hensikt å komme tilbake til.


Playerkonstruktøren har en linje som forsøker å tilegne en spiller en Texture som peker på en fil denne vil feile om man prøver å opprette en player med playernummer som ikke samsvarer med en bildefil vi har opprettet og lagret i assetsmappen.

Det er opprettet metoder for at spilleren skal kunne bevege seg på brettet, men ettersom vi fremdeles ikke har implementert en klasse og struktur som formidler informasjon om brettets tilstand til spilleren når spiller forsøker å bevege seg så er ikke disse ferdigstilt.


Klassediagram (work in progress) ligger i deliverables mappen, som en png fil med navn klassediagram.


**Hva vi ønsker å lage til spillet vårt**

- Klassestruktur som kan interagere med hverandre og basis spillstruktur på en måte som vi tror kan videreutvikles til å fungere som multiplayer spill
- Lage en startscreen for spillet (LibGDX med sprite) som lag en velge parametre for spillet, som antall spillere, muligens sette antall startliv per spiller og slike ting.
- Tildele og lage kort
- Player for å lage en deltager
- Lasere, både på spillere og på brettet har en posisjon og kan  og vil angripe/skade i en rett linje helt til den stopper i en robot/vegg/går ut av brettet.


